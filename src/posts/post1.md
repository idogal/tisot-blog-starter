---
published_by: עדוא גל
trip_date: 2023-01-10T09:53:32.526Z
layout: layouts/blogpost.njk
thumbnail: /assets/img/posts/img_20230111_230851_b.jpg
date: Last Modified
trip_type: חברים
subtitle: Post 1 Lorem ipsum dolor sit amet
title: קטניה, סיציליה - ינואר 2023
publish_date: 2023-03-07T09:52:51.373Z
head_image: /assets/img/posts/img_20230111_230851_b.jpg
tags:
  - איטליה
  - סיציליה
  - אירופה בחורף
  - ויז אייר
---
## רקע

בינואר 2023 טסתי עם עוד שני חברים לעיר קטניה שבסיציליה. הטיסה היתה זולה במיוחד - בין 250 ל 300 ש"ח לאדם, ללא תוספות. עם תוספת של מזוודה, המחיר היה בערך כ 600 ש"ח לאדם. הלינה גם היא היתה זולה. האם החופשה התקציבית היתה כדאית? אנסה להעביר את רשמי בהמשך הרשומה.

קטניה ([Catania](https://en.wikipedia.org/wiki/Catania)) היא העיר השניה בגודלה בסיציליה ([Sicily](https://en.wikipedia.org/wiki/Sicily)), כאשר העיר הגדולה היא עיר הבירה, פלרמו (Palermo). בקטניה גרים כ 300 אלף תושבים, בעוד שבפלרמו כמליון. עם זאת, גודל [המטרופולין](https://en.wikipedia.org/wiki/Metropolitan_City_of_Catania) - בן כמליון התושבים - קטן רק במעט ממהמטרופולין של פרלרמו, בו רוב התושבים מתרכזים בעיר עצמה. סיציליה היא האי הגדול ביותר והמאוכלס ביותר בים התיכון. גרים בה כחמישה מליון תושבים, והיא גדולה במעט בשטחה ממדינת ישראל. האקלים ומזג האוויר דומה לחלקה הצפוני של ישראל.

## הגעה אל היעד ולינה

הטיסה הלוך וחזור היתה טיסה של ויז אייר (Wizz Air). לא שילמנו על תוספות, פרט לכרטיס אחד בו התווספה גם מזוודה. טיסת ההלוך היתה ריקה ויכולנו לעבור אחד ליש השני בחופשיות. טיסת החזור היתה מלאה. הטיסה היא קלה ובת שלוש שעות. שדה התעופה של קטניה קרוב יחסית אל העיר. נחתנו מאוחר בערב, ובחרנו לקחת מונית מהשדה אל העיר עצמה, בעלות של כ 50 אירו. אל טיסת החזור הגענו באמצעות שירות "Bolt" והעלות היתה נמוכה יותר.

טיסת החזור שלנו, שהיתה אמורה לצאת אחר הצהריים, נדחתה לבוקר הבא - לאחר שכבר הגענו אל השדה, כנראה בגלל תקלה טכנית. לאחר המתנה של כשעה לאחר מועד הטיסה המיועד, התבשרנו שויז סידרו לנו לינה במלון בשדה התעופה. המלון היה מיושן (כמו דברים רבים בקטניה), אך מספיק. לאחר שחזרנו לארץ פנינו לויז דרך האתר (או היישומון) לקבלת פיצוי. לפי התקנות של האיחוד האירופי, על דחיה כזו מקבלים פיצוי של 400 אירו. ויז מציעה פיצוי חלופי של 480 אירו של אשראי עבור האתר\יישומון שלהם. אני בחרתי באפשרות זו. המענה שלהם היה מהיר, ולאחר בין שניים לארבעה שבועות, כולנו קיבלנו את הפיצוי.