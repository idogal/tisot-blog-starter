---
title: קאבין זירו מנהטן וקאבין זירו מטס (20 ליטר) - Cabin Zero Manhattan and Mets (20L)
subtitle: סקירה של תיקי "קאבין מקס" שמתאימים כתיקים שנכנסים "מתחת למושב" עבור טיסות חסך
slug_title: cabin-max-manhattan-metz-20l-bags
published_by: עדוא גל
publish_date: 2023-06-17T22:26:58.928Z
head_image: /assets/img/posts/cabin_max_3.webp
head_image_show_caption: false
date: git Last Modified
thumbnail: /assets/img/posts/cabin_max_3.webp
thumbnail_show_caption: false
tags:
  - תיקים
  - ציוד
  - תרמיל
  - Low Cost
  - איך לארוז
keywords:
  - Cabin Max
  - קאבין מקס
  - Ryanair
  - Wizz Air
  - לואו קוסט
isDraft: false
---

כבר שנים לא מעטות שחלה מגמה של צמצום גודל ומשקל הכבודה שניתן להעלות על טיסות נוסעים. המגמה החלה על ידי חברות "טיסת החסך" (Low Cost), כאשר הן התחילו לאפשר להעלות ב"חינם" (ללא תוספת תשלום נוספת) לטיסה תיק בודד בלבד, בממדים קטנים יחסית. כל מטען נוסף, אם זו מזוודת טרולי ואם זו מזוודה בגדול מלא - דורש תשלום נוסף. לאורך הזמן הממדים של התיק או המטען שניתן להעלות הצטמצמו, עד למצב הנוכחי בו הגודל המותר הוא 40x25x20 ס"מ (ריינאייר, Ryanair), או 40x30x20 ס"מ (וויז אייר, Wizz Air). בהתקופה האחרונה, כולל בתקופת מגפת הקורונה, המגמה התחזקה - ואף גם התפשטה לחברות סדירות "רגילות", שגם הן התחילו להגביל את הכבודה המותרת ללא תוספת תשלום.

עניין זה דורש מאיתנו - המטיילים - ללמוד להתייעל, ולצמצם בכבודה שאנו נושאים.

>   _לטיול באופן קליל (travelling light) יש עוד יתרונות, מלבד עמידה במגבלות של חברות התעופה: אין צורך להמתין לכבודה בשדה התעופה; קל יותר לשאת את המטען; יש פחות מקום לקניות, ולכן יותר זמן לחוויות; לוקח פחות זמן לארוז._

אחד הפריטים שאני מצאתי כמתאים מאוד למשימה זו הוא תרמיל הגב מדגם "מנהטן" של חברת "קאבין מקס", בנפח של 20 ליטרים - Cabin Max, Manhattan 20L.

שימו לב לכך שישנו תיק דומה בשם "מטס" (Metz). המפרט שלו זהה, אך לדעתי הוא מעט פחות מומלץ. על כך בסוף.

_אין לי שום קשר לחברת קאבין מקס, או לשום אתר או חנות שמוכרים את התיקים הללו, ואני לא ארוויח כלום אם תקנו או לא תקנו את התיק. הסקירה היא בעקבות חוויה אישית, ואני מחזיק בתיקים עליהם אני כותב כאן. קניתי אותם מכספי שלי._

## **סקירת התרמיל**

יעודו העיקרי של התיק הוא כתרמיל, לנשיאה על הגב, באמצעות 2 רצועות שניתן גם לקפל אם רוצים. גודל התיק הוא בדיוק המימדים שמותר להעלות לטיסות ריין אייר כתיק קבינה (תא נוסעים), ללא תוספת תשלום - 40x25x20 ס"מ, שזה 20 ליטר.

לתיק רצועת בד המיועדת לשילובו על גבי ידית הנשיאה של מזוודת טרולי. בנוסף, ניתן להפוך אותו לתיק לנשיאה על הצד. במצב זה, רצועות הגב יתקפלו לתוך התיק, לכיס יעודי - ויהיה צורך לחבר רצועת צד מיוחד, המגיעה עם התיק, אל לולאות שנועדו לכך. **אפשרות זו נוחה במיוחד אם רוצים להשתמש בתיק בנוסף לתרמיל גב אחר, כדוגמת מוצ'ילה**. 

לתיק שלוש תאים בלבד. תא ראשי שהוא בעצם כמעט כל התיק; תא ייעודי למחשב נייד; ועוד תא קדמי שמספיק בערך לארנק ולדרכון. בצדי התיק ישנו תא חיצוני המתאים לפריט קטן או לבקבוק מים. **המאפיין המיוחד של התיק הוא בעצם התא הראשי הגדול, שמאפשר לארוז פריטים יחסית רבים**.

טיילתי עם התיק כבר מספיק פעמים רב. אני חושב שהוא מהווה שילוב מעולה של נוחות, ויכולת למטב את נפח הנשיאה המותר בחינם. ניתן לשאת בו בקלות רבה מספיק ציוד בשביל טיול בן שלושה ימים ועד אף אפילו שבוע שלום, בקיץ. בחורף הוא יספיק בעיקר לטיול של סוף שבוע או סוף שבוע ארוך.

![תיק קאבין מקס מנהטן](/assets/img/posts/cabin_max_3.jpg "תיק קאבין מקס מנהטן - בתצורות שונות")

## **סיכום - תיק מנהטן**

אסכם בנקודות:

- התיק מאפשר לבצע מירוב (מיקסום) של נפח הציוד שנושאים בטיסות ה־ Low Cost ללא תוספת תשלום.

- נוחות הנשיאה

  - התיק נוח במידה בינונית. 
  - היתרון הגדול בו הוא התפקוד שלו, ולא נוחות. עם זאת, הוא די נוח.
  - הריפוד בגב וברצועות די טוב, ובעובי מספק.

- נוחות האריזה

  - נוח לארוז בתא המרכזי של התיק, שכן יש בו הרבה מקום (יחסית).
  - אין בתיק הרבה תאים - מומלץ להיעזר ב"קוביות אריזה" ובמארזים שונים.

- התא למחשב הנייד טוב ונוח, וההגנה על המחשב די טובה. הוא מתאים למחשב 13″ עם שוליים עבים, או למחשב 15″ עם שוליים צרים. מחשב 15″ עבה נכנס, אך בקושי.

- איכות הבניה טובה. הבד ממנו עשוי התיק עבה. התפירה מספיק טובה בשביל להחזיק עשרות טיולים לכל הפחות.

**לסיכום, זה תיק טוב מאוד למי שרוצה לקחת כמה שיותר ציוד באמצעות תיק שמתאים לתא הנוסעים, מתחת למושב.**


## **השוואה בין תיק מנהטן לתיק מטס (Manhattan vs Metz)**

על הנייר, גם תיק המטס הוא בנפח של 20 ליטרים, עם מימדים של 40x25x20 ס"מ. משום מה - בפועל - הוא פשוט קטן יותר.

תיק המטס הוא פשוט נמוך (או קצר) יותר. בנוסף, הרצועות שלו מרגישות קטנות יותר, צרות יותר. קשה יותר לעטות או לשאת את התיק על הגב מכיוון שהכול פשוט קטן. לכל הפחות, זהו המצב עבורי (כגבר לא נמוך).

תיק המטס יכול לשמש אך ורק כתרמיל גב. למטס **אין** תא יעודי למחשב הנייד. עם כל זאת  - למטס יש יתרון לא קטן בדמות תאים רבים.

המטס הוא תיק שמצאתי כיותר מתאים כ"תיק יום", לצד ציוד נוסף שלוקחים עם טרולי. ניתן להשתמש בו גם כתיק בודד לטיסה, אך יש לקחת בחשבון שניתן פשוט לשאת איתו פחות דברים מאשר בתיק המנהטן.

![תיק קאבין מקס מטס](/assets/img/posts/cabin_max_metz_1.jpg "תיק קאבין מקס מטס")

## קישורים

[קישור לעמוד תיק "מנהטן" באתר היצרן, קאבין מקס](https://cabinmax.com/collections/ryanair/products/manhattan-stowaway-xl-20l-40x25x20cm-ryanair-free-under-seat-backpack-shoulder-bag)

[קישור לעמוד תיק "מטס" באתר היצרן, קאבין מקס](https://cabinmax.com/collections/ryanair/products/metz-stowaway-20l-cabin-backpack-flies-free-on-ryanair)

[קישור לחנות "עולם המזוודות" המוכרת את התיקים](https://www.mizvadot.com/c/%D7%AA%D7%99%D7%A7_%D7%92%D7%91_40x30x20_CABINMAX)
